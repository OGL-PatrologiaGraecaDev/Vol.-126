289
Α

Et quis, proque quibus, propriis nudatus ad ulla
Non det responsum, cum fuerit monitus,
Iudicat ipsa tibi manifeste regula sancta,
Qualiter his ﬁeri debitus ordo queat.
Si leges scires, canonum quas trames honorat,
Perspicue nosses quae bene cuncta patent,
Et tu conspiceres, nisi magna albugine plenus
Mulceret visus, haec tibi nota fore.
Quae tibi dum tribuis, jactas et scire superbe,
Cordis inest oculo nox tenebrosa tuo.
Hinc etenim Domino panes offerre vetaris,
Tangere quin etiam jura ministerii.
Hanc auctore geris lapso de luce superbo,
Qui sublime quidem letifer omne videt.
Hic te mirari monitat quod perficis ipse,
Quod non est mirum, sed potius miserum,
Ac detestandum veri ratione tenoris,
Non attestandum prorsus ut illicitum.
Propter hoc autem tantum clamare videris
Securos aditus sedis apostolicae,
Ut quod valde libet valeas patrare licenter :
Non tamen omne licet, quod tibi forteiibet.
At magis id certas, quia nou vis ipse subesse
Ulli, ceu poscit regula justitize.
Hinc imitans illum, qui nulli sponte subesse
Gestivit, labens per mala quaeque miser,
Qui vitio proprio talis jam factus habetur,
Ut nullum timeat, nec mala post metuat.
Hunc et in hoc sequeris, dum non resipiscere quid-
[quam
A prave coeptis vel tibi sero placet,
Sicut et ipse nequit, postquam super omnia sese
Extulit, et misere primus ad ima ruit.
Sed si forte animos vincas ad cuncta protervos,
A quibus ex studio valde tenere tuo,
Confestim poteris secure vera tenere,
A quibus et nolens vi uceris ipse modo.
thue duplex animo, inconstans per cuncta viando,
Lingua assentantis regia corda linis.
Quem contemnendo nosti te laedere crebro,
Non parens dicto legis apostolicae,
Quod demum sancti canones, seu publica jura,
Et quod hinc sedes sancti apostolica.
Scilicet ut subsit quaevis provincia sedi
Metropolitanae semper ubique suae.
Si vis, si non vis, firmum constabit in aevum,
Sic vere sanctus Spiritus instituit,
Ut tibi conscripta in parvo diplomate misi
Rhemorum praesul metrOpolita tuus :
Quae mundus totus sequitur, veneratur, honorat
Et reprobare nequis, si male forte velis
Versibus inversis, juvenis Hincmare sacerdos,
Reddita sume tuis fontibus hausta sacris.
In sinibus propriis capiens hinc septupla, vates
Ut poscit justi de manibus Domini.
nullam quaestionem deberet recipere, postquam tuae
confessionis attestatione ﬁrmatur. Aliud vero, quia
silentio suppressis bonis, quae tibi insinuavi atque
insinuari feci, imputando mihi quod male tibi de hac
excommunicatione quam perpetrasti iusinuaverim,
