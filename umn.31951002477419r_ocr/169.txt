271

EPISTOLA LII .
Αι) οιειιωι ΕΤ PLEBEM LAUDUNENSEM.
De ordinatione Henedulﬁ Laudunensis episcopi.
(Ex Actis prov. eccl. Rheni.)
Hmcuanus sanctae metropolis Ecclesiae Rhemorum
episcopus, clero, ordini et plebi in sancta Laudu-
nensi Ecclesia consistenti, in Domino pacem et sa-
lutem.
Sicut beatus papa Innocentius docet, oportet nos
hoc sequi quod Ecclesia Romana custodit, a qua
principium sacrae institutionis nos accepisse dubium
non est. Propterea documento ac verbis beati Gre-
gorii vos alloqui procuramus, insinuantes quia pro-
babilibus desideriis vestris nihil attulimus tarditatis,
fratrem jam et coepiscOpum nostrum Iledenulfum
vobis ordinantes, praesentia vel consensu ac litteris
coepiscoporum totius nobis commissae provinciae,
secundum sacros canones, sacerdotem, pastorem
quoque atque rectorem. Cui his litteris, quas sacri
canones, ordinatos prius de conciliorum placitis, ne
se aliquid contra eorum statuta egisse pcnniteat,
instructos, ab ordinatoribus suis, manibus eorum
conscriptas jubent accipere, secundum traditionem
ecclesiasticam dedimus in mandatis , ne unquam
ordinationes praesumat illicitas, ne bigamum, aut
qui virginem, si de conjugatis agendum est, non
est sortitus uxorem, neque illiteratum, vel in qua-
libet corporis parte vitiatum, aut ex publice poeni-
tente aut curiae vel cuilibet conditioni obnoxium,
notatumque, ad sacros ordines permittat accedere.
Sed et si quos hujusmodi forte repererit, respectu
divino non audeat promovere. Alienum etiam cleri-
cum sine voluntate et consensu episcOpi sui contra
sacras regulas non sollicitet, non suscipiat, non in
sibi commissa Ecclesia ordinet: nec eos qui probatae
fidei non fuerint, sacris ordinibus praesumat quoquo
modo applicare. In ordinatione autem presbytero-
rum ac diaconorum, creterorumque ecclesiastici
ordinis ministrorum, a totius muneris, id est a
manu, a lingua, aut obsequio indebito, juxta quod
Dominus per pr0phetam praecipit, quantum patitur
humana fragilitas, mundas et cordis et corporis
manus exhibeat : ne uno eodemque gladio ct dan-
tem et accipientem munus interimat, et illicito
munere polluens manus, aliis se benedictionem
ecclesiis, non aequalem, sicut de principalibus eccle-
credat tribuere, cum fuerit jam prOpriaa iniquitati
siis, collationem exigat; sed principalis ecclesia,
substratus, et sua nihilominus ambitione captivus.
Ab eis etiam quos ordinaverit indebitum et contra
sacras regulas sibi sacramentum fieri non compellat.
Sed sicut Dominus, praescius nonnullos accepti san-
cti Spiritus donum in usum negotiationis inﬂexuros,
praecepit dicens : Gratis accepistis, gratis date
(Matth. xx). Quod gratis, id est sine ulla venalitate
dati vel accepti, aut etiam promissi vel sperati
muneris, quantum ex nobis est, (caeterum ipse vide-
rit habens conscientiae suae testem, quem habebit et
judicem) per ministerium nostrae exiguitatis accepit,
Suis etiam comministris gratis conferat, sciens ex
